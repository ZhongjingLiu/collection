# 数卷残编言论集 1

Original text

刘仲敬文稿站

下载地址：
https://drive.google.com/file/d/0B6VtpLwvLom7RHhjamJhSjMwZDg/view

### 黑奴怨曰林肯杀我
一、
梁任公新大陆游记载黑人有怨林肯者，盖种植园破产绝彼生计，待养老奴尤惨，较庄园之壮有所用老有所养，觉昔是而今非也。此即吾国乐道之“民主不能当饭吃”也。伊教马立克学派据圣门弟子口传，释奴为积功德而释老奴不与焉。盖以壮用其力老弃其身为不祥也。吾国新左爱穆民恶美帝，苟知是典必更有词。

二、
然圣贤良言不入贪诈之心，阿拉伯奴贩掠东非不下白贩掠西非，桑给巴尔即阿奴贩所建之国，穆民无林肯以民主害老奴，老者是否得养吾寡陋有所不知，而少奴源源而来则为史实。直至英帝以侵犯主权除之于东非，美帝以干涉内政断之于沙特，时已1956矣。阿拉伯黑人非无俊杰，名骑侠安泰来即黑奴子，未闻其裔敢改信外教示威利亚得如马尔科姆爱克斯者。

三、
吾国三十年前大厂甚类庄园，京师一小支书力足以一纸置劳工于狱强奸劳工而自为公诉人坐受害者以叛国之罪。今之刻薄劳民求财者安能梦见。以是观之，黄韩诸君大类洛克之“惧狐狸之横而欲投身狮吻”者。尤不堪者，吾国外交官好言“听其言观其行”，移此良言于是，吾见放言高险无过诸君者，而共近时劳民之难尚不如君鄙弃之论敌。后汉书言“君子入人于险必以身殉之”，诸君皆学人而于儒道欠商量矣。

### 以中国临之直如摧枯拉朽？
吾国文人好谈兵而实不知兵，赵将军身先士卒马参谋指挥若定而皆以身殉不避，此贵族任侠之风未尽替也。后世则流氓矣。张若麟责洪承畴战而己先逃，光时亨谏思宗死社稷而己独降。张佩纶怒恭王之怯敌，己则临战弃军走泥中。何如璋促李相之速战，则曰日本矗尔小岛不自量力而敢抗衡上国，以中国临之直如催枯拉朽。此皆危言夺名而不悯社稷者，临事唯知自卫其皮耳，较切腹卸责之日本武士更下数等。今环球日报之台人惊弓之鸟论非此辈之流亚乎？甚已哉粉面何郎画眉张敞之以国运为孤注也。

### 速则可速成则不成
好捷径求速成为吾民族传统，商君说秦王王道不入霸道乃入，盖王道无近功，名法可速成，虽二世而亡亦所不顾。王若生今之世，必加入爆破作文班且控余杰毁谤不可。钟叔河作“走向世界丛书”序，载俄自由派维特伯爵之言：“华民行宪当在1950后。”钟君怒斥彼帝国主义欲缓我进步之黑心，况吾共和已成，落伍之立宪何足道？宣统之立宪，严又陵必曰吾国民品之卑民德之下。孙文奋然曰：“迄河之清人寿几何，君为理论家吾为实行家。”其好富强速成术固不下秦王也，无怪乎甚受毛党赞许。同时李木斋访增田涉，问曰：“速成可望乎？”答曰：“速则可速成则不成。”而今又1950后五十余年矣，吾国之欲速成者，尚远在乌龟后。而吾速成之心较先人尤烈，奈何奈何？

### 百年养之不足，一朝去之有余
斯托雷平造富农甚易，叶利钦亦造之，十年不成，盖农民传统已毁，不复以拥有土地为自豪也。青年心向城市，弃农村为养老院。农为民族生育主力，非如城市依靠移民，农荒则俄民族将绝矣。吾农于邓太宗朝尚爱地，今则走俄路倾注入城，其廉价为吾增长之秘诀。俄之原料尽则俄亡，吾之民工尽则吾亡，二者皆在一代之内矣。或有虔信土教之愚民可延民族一脉。此其无神论之果报乎？

### 生态消毒学之余杰版
吾国文宣以消毒为宗，务求无菌花园而后已。自医家言之此道甚危，必自弱抗病力而后已。昔西皮阿破迦太基，驰书元老院曰：尽灭敌则民德必衰共和可危。元老院固不许。是夜迦城火光烛天，西皮阿叹曰：后人必见吾罗马亦如此夜。后卒如其言。今吾必欲以生态学原理存爱滋则不仁，而稍留流感泻肚以锻练白细胞则颇有益。而余杰辈，读书种子也，秀才造反三年不成，必不如吾国流氓无产者帝王流毒天下可知矣，吾何禁为？留之以长吾党接班人之思想抵抗力，不亦美乎？

### 成熟人不谈政治之希腊阿拉伯版
论坛以成熟人不问政治为不证自明之理。而自亚理斯多德之见，成人本业即为政治，此为民德之源，离此者非神即兽。希腊语白痴非指弱智，而谓不谈政治者。吾之成熟人殆成熟为白痴也。吉本史记曰先知长雄辩术，即阿拉伯政治自由之铁证，后穆阿威叶废共和古制而传子，效波斯拜占廷独裁，阿人雄辩术乃废，君王悬命于蛮族卫队之手，文人唯知颂醇酒美人矣。此即阿人之成熟，是耶非耶？阿之宏业大纲与罗马同，自由生之，共和兴之，专制覆之。成熟殆坟墓之准备乎？

### 怀恋子宫崇拜独夫
智彗出于痛苦，自由出于责任，二者皆非逃避主义者所乐道。人于艰辛疲弊之际，常寄望于全能国家之巨臂，而不悟赵孟能贵者赵孟必能贱之，赠吾糖果之手亦将享我以铁鞭。安息所必为鸦片，天堂国必为奴营，此皆事理所必至，无可逃也。子宫之安逸不可复归，吾之所以逃责者，唯信仰新左之高级精密自欺术，自卸公民之责，单相思独夫之出而代我负全责也。吾之高唱“切！切！”者，即自我催眠术不可少之鼓点也。

### 有背景与收卢布
论坛曰谈国事必有背景，累我顺民，此即梁实秋“拿卢布”之当代版。唯毛党用俄款乃史实，梁非诬人者。而今之背景未知何据。余素好财，有欲卢布背景于我者不可不急投彼之卢布入吾垃圾箱，余有厚望焉。太上老君阿弥陀佛！

### 论宏扬法治教育卡钦斯基总统之迫切性
余法盲也，读论坛新奉之网上大法，方悟知识之必为力量也。卡总统，吾国贵友也，惨遭恶搞为外星侵略者而无如之何，此非不懂法之报哉？吾甚愿如好兵帅克之请缨，公费赴波兰教育卡总统，扬我先进法制之威。卡君必德吾国，发倾国兵助我平台。噫！吾其为民族英雄乎？

### 人类永在沙漠中
置部落于沙漠，彼将安为？其道不外二者：或选一智者众皆从之，或人随己意散之八方。于部落言，后者实利，苟沙中有水，必有万分之一部民得水延吾种。于余个人，则甚知己之无能，必随领袖杀异己。领袖明，余免费午餐到口矣；领袖昏，亦无反动者收余未得之利，不亦美乎？余固知人类知识之于未来难测，永如水源之于沙漠，如余之免费午餐教信徒百万不如特立独行者一二。此中要者，在自由不自由而非民主不民主。民主若不卫自由，殆如正直病人杀贪腐医生而自速死。自由之为物几全为少数选锋而设，无选锋者军必败，造永动机发明家坐牢揭弊者皆吾族选锋也，杨振宁或余等大小食禄者无非吃粮人尔。重吃粮轻选锋甚不祥也。

### 吾族之所谓敢死者
日武士丧师冲绳，迫平民俱死，列国皆骂，吾国亦和。余意他国事难知，以吾国言之，武士道已近忠厚，吾军人之长为杀平民而后己降，真史之义和拳师兄多如此。平人之觉悟亦真有高不可攀者，魏斐德清史曰明守备马氏北伐清被围，诸妻妾皆死而彼后降，而后升官南灭明亦被围，诸妻妾（此间无数年而彼未忘五伦中自有乐地也）复死之。李渔感极而为剧褒之。邓太宗谓教育失败，余乃谓教育真吾国唯一成功者，惜弄错对象耳。今美日若曰不惜一战余甚信之，而吾国言敢死者，非大刀砍向洋奴头之日余始能假装信之，盖临死不敢信大师兄真能打鬼子也。

### 平情之汪兆铭论
一、
林君思云之汪论史料甚密，撼之甚难，然史评亦有夸大者。如以改组派为反对党尚无大误，然反蒋主力皆地方派系，改组派花瓶耳，冯阎辈安能较蒋更能促民主。况民党素无耐心做地方自治垫底工作，迷信武力至引俄入室自种毛根，祸由己召安得逃责？汪在亦力坏新闻自由，林君竟全不提及。蒋受抗战益始得为领袖，精辟论也。而汪之命运亦由性格，彼好惊人夸大之论而坚韧持久力，易灰心失志。此类人易于世务失败于文菀扬名，汪亦真文菀传中人，旧诗擎天一柱也。钱氏之扫叶吞花不胜情巨公难得此才清微嫌东野多寒相似觉南风有死声真的评也。余每爱其落花三章，诵至“待时节变了秋始无声”则心涛如怒，非数十过不能已。汪诗无出版可能，有存之者其愿公诸同好乎？余甚德之。

### 二、
文人之性格，以敏感性高幻想多冲动快为优，为政以迟钝稳健为优，两者正相反对，势难得兼。汪诗较袁之填匡格，蒋之呼口号，毛之唱莲花落真云泥也。而文能穷人，欲以文入政者可不慎哉。

### 有西班牙特色的民主，有香港特色的民主
佛朗哥元帅曰：“欧美一人一票民主制落伍，易为党棍所愚，不若吾制美。”彼之先进者正今港人争执之“功能团体选举制”。其妙有二：一曰去多数市民之选举权，集中少数各界头面人物选举，操控易，不出陈水扁式意外。二曰以质胜量均衡参与，资本家千人与劳工百万票数相等。此犹清廷之满汉平——四百万满人与四万万汉人中分官位也。佛元帅一生与劳工斗，出此妙策不足怪，而毛党新左必欲和之，其妙真有不可酱油者。劳工之前线长毛疯狂反对，小资自由派公民民主党理性反对，独官商之自由党赞许，理固宜尔。唯民建联人格分裂：依其左派出身，应卫劳工斗官商，则必坏北廷统战；依其保皇政策，应策应北廷，则必失草根选票。冰炭难全，做人之苦已极，马力之早卒不失为解脱也。而民建联之苦命殆将如其主席矣。

### 李斯未信秦难说，崔浩曾于魏有功
独夫多惭德，其臣民之命不系于忠顺与否而系于敌之强弱，敌强则君仁敌弱则君暴。故南明亡则刘泽清不得其死洪承畴贫病以终，三藩反则明史修博学鸿词科开。世宗得国不正而赦曾静，高宗垂拱安眠则兴大狱。本朝龙兴，斗地主必抚富农，地主灭而富农抄矣，地富皆亡则贫农以腹诽为坏分子矣；斗右派干部扬眉，士人潋声则彼充走资矣，走资亡则红卫受再教育矣。今必欲割肉饲港澳以招台，厚蓝党以胁绿，其理一也。故绿党之宁坐山头望廷尉不在廷尉望山头，实关涉全民非仅一岛。台苟降则港宠必衰，必若董君建华之红颜未老恩先断斜倚政协坐到明矣。

### 荷兰顺差兴邦波兰顺差丧邦
十七世纪以降，外贸顺差最大者无出波兰荷兰外。荷之输出大抵皆当时高技术，造船航海泥炭仪器——彼时全球望远显微镜多荷产，列文虎克用镜斯宾若莎磨镜非偶然也。业多民勤，号曰挖泥扫街能富唯荷兰。外贸生利用于兴业国内，富而更富。波之出口皆木料食盐矿产小麦，顺差大即为劳民剥夺更甚天产开发将尽之明证，殆如华之血汗工厂俄之天然气。波王公以政权之力充外商代理，得财则子弟出洋联姻海外，习法语嬉巴黎，化为国外消费。波王莱琴斯基即宁弃王冠不去法兰西乐土。奢糜耗财如中毒瘾，必转嫁于国内。故于全欧解放农奴之际，波独逆行“二期农奴化”。精英弃船草民待毙，盟邦束手恶邻磨刀，波之亡形备矣。孟德斯鸠叹曰：波若能绝外贸，或可稍延余命。而波王公已不能自拔注射器矣。孟氏旋卒而三雄分波兰尽。

### 台宪政之白壁微瑕
全能国家之宪法广告耳。港系威尼斯式寡头政体亦不论。唯台宪可圈可点，足为华人之荣耀。然民国85修正案虽有大功于民主，亦留一隐患。盖彼于群众直选之元首信任过甚，拔之三权之上而不在其中，反以无权之行政院独当全责。夫立宪之道，善用民主而非崇拜民主，深知民主之天然弱点莫过于直选领袖最易经凯撒主义群众路线直通独裁，希腊罗马之宪政皆亡于此。故近代民主之能久者，皆以半贵族之代议士纯贵族之大法官扶持之节制之。群众一腔热血之纯结未可尽持也。

### 身体衣服领袖
领袖多为肮脏难洗之处，非独布料使然，位置性质亦有以致之。巧匠造活动式领袖，然卫生终在勤沐浴，不当独责布商裁缝之无良也。有以“特殊材料制成”之永不腐蚀领袖欺懒人而致彼癌者，沉舟侧伴千帆待举，前车已覆来者方多，君其鉴之。

### 反向权力崇拜综合症
专制君与革命家实为精神上之孪生子，皆以权力为魔术师，有改造社会合吾想象之神力。此即默认国家居社会之上，宪法为政策一部分。无限政府全能国家之宣言书也。三岁看老，信然。

### 台主权之二说
国际法本为不成文法，其初即十六七世纪以降之贵族外交官俱乐部，故先主“正统承认论”，意在排革命得国之两拿破仑之属，毛党必欲用之，颇嫌滑稽，然亦不可谓无据。二战后新国林立，此说渐衰，而以“事实管制说”为护符，盖谓能实际统治一定领土足够时限即有主权。足够之久暂亦无定说，然人皆知联大成员寿过六十者仅三分之一耳。

### 幼稚园政治先进性政治/积极公民消积公民
政事以常识为肉体保守为灵魂，不贵创新，亦无多创新余地，逻辑上可行之政体十七八皆生于亚力斯多德之前。而吾文人政客皆好发明，余每读余元洲曾荫权，不免下机长叹，一则惜诸公之错投文科未能有大造于诺贝尔奖，二则悲生民之不幸，必难逃小白鼠之命运矣。诸公之道，皆欲修雅典白痴之黑豆白豆一人一票普选/陪审制，实则此制愚拙幼稚便于草根正其最大优点，修正后之复杂政制主功能必为草根难掌握而自陷消极，于是先进/积极公民得独享公权。自亚氏政治学言之，皆增寡头因素之措施。实则寡头优点多民主危险大，乌得尽讳？然君子当以鹿为鹿以马为马，不可造“123特色民主”之骡子名词坏学风。夫子曰：必以正名乎！名不正则言不顺。

### 司法独立之封建渊源
封建法出多门，教团行会城市海商皆自为法廷。法官多属购买，不奉上命。法例多出成习，可发现不可制定。此数者皆司法独立之保障，雄主霸才恨之刺骨者，最不便于强干弱枝，亦最能养自由立宪婴儿。以吾国政论，买官必贪贿，实则此为行政等级向上分肥所致。上诉人既有选择多元法院之权，法官又为买者私产，必有扬清誉吸引上诉人之动机，而垄断任命之法官方唯知媚上不爱名。故革命前法之高法累拒王命，直声远播；而今之宪委会尸位坐食，唯瞻总统马首，全无制衡可言。真能制衡者，唯在封建习惯法未废之英语诸国。霸君所爱之罗马法随大法官培根国王查理败亡，自由之旗帜随大状师科克之习惯法同奏凯歌，此人类立宪史最急关口也。三权论之父孟德斯鸠即买法官者，以己经验发言，非书生空论理想也。

### 居院长之司法独立
民党刺狗肉将军，其家求直于司法院，院长居正凛然曰：中华民国民权为国民享之，帝国主义走狗乌得享！后居氏得罪蒋氏而囚，唯刺刺求饶，无求直之想矣。今则朱相当国法吏奉命不受国企劳工诉，江世宗弄权法吏不受李家功教民诉，山东陈案起法吏复不受计生案，皆此类也。较宣统汪兆铭行刺民初宋教仁遇刺法院之廓然大公，真天壤也。而吾民骂宣统北洋最厉，欺彼无政治后人也。此凌善畏恶国民亦真无享立宪之民德无疑也。

### 时令未到，秦德正如水
秦政之特长在动员能力超强，能速致富强，然国之利即民之损。商君曰：“民智则轻上，富则难使，民弱则国强。”吾民富如印度兵强于日本，税收军费增长三倍于经济而未解渴，如夸父逐日河渭皆竭尚欲北寻大泽，固非秦莫能为。台人当强敌而削饷十二年，稍效吾则立院高根鞋殆将塞满三货车矣，真有博德温左右为难张伯仑走投无路之慨。民主之不宜外交战事，非虚言也。然此优势源于平时如战时，久战而尚欲复加，必撅雄主。夸夫而欲为长保现状之韧斗，己必先毙，非善策也。今速战可保两败，久持吾将为邓林，尚安用兵为？

秦政之长在汲取能力超强，可速致富强，然国利即民损。商君曰“民智则轻上富则难使，民弱则国强。”吾民富如印度兵强于日本，税饷之增三倍于国富十年矣。苟于台则立院飞鞋将满三货车矣，真有鲍德温左右为难张伯仑走投无路之慨。然秦政平时已如战时，久战而欲复加则必撅雄主。殆如夸父之河渭皆竭大泽安在，速战可保两败，久持吾先为邓林矣。维持现状非为秦利也！

### 贵族决斗法家，普通法决斗罗马法
杜普雷曰：“中世纪殆法家与贵族之决斗场。”法家皆文士，非独立势立，彼实为王权利用以削藩者。彼所引之罗马法即查士丁尼法典，以一君专制为当然，此封建王公之“固所愿也不敢请也”。此联盟之最大障碍，于政为贵族之力限君权，于法则为普通法之守旧习，以法出自然，君主可发现不可制定。此项斗争，革新派征服大陆，保守党得志英伦。大宪章者贵族之后卫战胜利，大法官培根入狱者罗马法先锋阵亡。彼哀恳詹姆斯王之“攻师相者必毁王杖”应于太子查理。王室星法院废后无敢言废普通法者。绝对主义——吾史之所谓进步者未能灭尽立宪种子，保守反动者为之也。

### 雷海宗王学泰任不寐
任氏“灾变论”可于百度余杰吧求得，此书有勒朋式问题意识，可为流氓无产者学开一新面。雷书乃斯宾格勒历史型态学华版，特重封建，轻于帝国。王书乃宋元后江湖帮会史，宋前资料不足迹近拼凑。三书对读甚佳。

### 独夫削贵族，草民称快？
公司辞长老员工，或解之曰：彼非贪小，长老者积功保守，碍新人新政大。余曰贪小无谓，此商君霸术公司版可危也。长老于独立工团犹贵族于立宪限君，皆天然领袖。去之为独夫便，草民所得唯人血馒头之快，养成国民互陷之德，此吾立宪工运皆必败一因也。且保守者大羹玄酒，养人而人未之重，革新盐梅调料，功少荣多。故保守弱国革新覆国，安可偏废？严又陵曰“公司如一民主”，彼政术殆同罗马末造奴使元老之元首制矣。夫子之道，无罪诛长老，草民当远避，安可称快？

### 无限责任必为无限权力
吾医以无同意书坐待人亡，众欲伐之，余意官吏国医皆民属员，此立宪之常经古今之至道也。逆主妄为罪在不赦，忠谏不入主难逃责。责医无为必授彼越主自为之权，后之法吏何以责私割子宫保育院绑架路人精神医师。医事小政事大，吾民多免费午餐教徒，甚望无责有权。真共和民为帝王官为家奴，荒怠国民必效昏君委政家奴而为奴所欺。苟欲一新民德，媒体自当直道谏民，未可媚术惑民以博名。

### 购我头颅十万金，真能忌我亦知音
余向为沉默大众，生性奇懒，才疏德薄亦无能于文事，唯读“细节”自娱耳。细节封余为文四维以求直，私意以东厂为假想读者以泻愤。共三十三日四维与余天涯`百度之笔名同入黑籍，见者立锄，一若余之德才足与余杰辈跻，真余无上之荣。非东厂特恩余之才德安能至此？余自当力尽国民义工之文债以报彼恩。

### 积德百年而后礼乐可兴
民主关乎生活方式，日积成习宛若本能始有效。911乘客临危集会从容表决即是也。此事余先人或能行之。彼为蜀绅子弟，自幼学即读中山“民权初步”竞级长，语及本朝生员每加辱蔑。余则陈景润式政治植物人，一切职务皆从上命，纵倒背哈耶克波普尔如流，临事必乱。今则学生干事亦有贿买为荣者，推彼临为当献财帛于劫匪求为跟班矣。民风国运本一物里表，皆需跨代养成，战争革命教人废法崇力，大坏民德。非鲁两生之积德百年难济，舍民德而空言大国者，非曲学阿世公孙弘者何也？

### 答黑子君论台事
黑子君来信以吾国于台事一味忍让，实则吾国亦有不得不耳之理由。民主国民于亲邦多有母虎卫子狂蜂却敌之本能，父丧子继人自为战暴骨残躯百死无悔，马拉松千帆无反，迦太基妇孺同尽，非功利计算能及。帝国子民换主如换衣，以公家事为可厌，易低估此种本能。况吾新君初立德惠未遍旧债难清民信不立，外无强援内乏仓储伏寇在内黄雀在后，外号崛起，内多亡形。自古无邦家不宁大将能立功于外者，万一东师不返干戈内起，余恐海牙红屋巴格达黑室当为吾君臣末路，何面目笑金陵春梦二十年哉？余请削兵饷以苏民困，罢干戈而待后人。

### 德奥和平统一的敬酒罚酒
德奥初败，颇欲引威尔逊之民族自决，奥国民议会决议入德，但泽苏台德之德民不欲归波捷，国联自坏其言而拒之。1932奥德议关税同盟，法人忆1867之关税同盟实导第二帝国，并此而亦坏之。越明年，希特勒兴焉，径以兵劫奥，奥人杯酒箪食迎之。德人益信忍辱守法之魏玛政客不足取，唯兵威足雪国耻，益奉希氏为英雄矣。于是南胁捷而捷降，东凌波而波距，巨祸生焉。夫恶人之得众，亦有激之者。国联奖恶凌善，祸由己招，而中欧诸国力拒公投，其愚亦不可及。向使公投计行，诸国德人未必不如瑞士之德人宁享联邦之自由不为母国之奴虏。纵归德，亦胜于两败具伤，而史达林收其利，东普鲁士苏台德之德民逐矣，乌克兰之波民流矣，立拉爱夷为亡虏，卡累利阿之芬民逃，莫尔多瓦之罗民破，柏林布达佩斯之民践于铁马之下。今俄之罚亦重矣，五百年拓土洪业一朝尽之。如是则历史如神明不可欺，获罪于天安可逃也。亦可知专制国遇民族主义犹硫酸遇水，不酿巨祸者几希。尚不如不唱民族高调之老家长式君主能苟存。今之当道慎哉。勿笑瓦文萨之落魄陈水扁之狼狈，彼罪如街痞，小罚即归，更有罪重于天者，海牙红屋巴格达黑室为等末路。今之蚁民慎哉。吾辈生于专制国遇民族狂之世，勿以急盗他蚁之米粮聚于己之片叶为得计，夫沧海横流，片叶将安归乎？此即小智适以杀身者。

### 孙科吴经熊之郁郁乎文哉
民党削司法独立之心不亚毛党，成效不如，由雷儆寰案蒋氏不信普通法院，必以军法出之可见。吾陈光诚案则地方法院“你办事我放心”矣。法院令行政放心，无怪乎有威无信也。要害之一即吾以军人党棍充法官，彼尚以司法重清望，必妙选人才，法院文风盛，见于马英九案之引宋判例，郁郁乎文哉吾从台也。究其始，则为孙科吴经熊主法务，以东吴大学为重镇，于俄化党政法德法制之间，竟能留一英美自由主义幼芽，用心苦而居功伟，吾人今日犹食其德。海牙法官之中国名额，皆东吴遗老八十衰翁，本朝法吏羞于见人也。今则遗老渐尽，吾荐于国际之人选愈劣，台以未分明之身敢拒我人选，明以洞悉我之弱点，轻蔑固非一日矣。

### 民情大于政体
集权久民德薄国民易入伪立宪，实则公投型行政官集权制也。彼之民粹领袖弄权为封建王公未敢梦见，立法司法联邦制皆彼手中蜜蜡，所畏唯限连任——墨西哥革命之骄傲。去此则虎兕出柙，人民救星多以国贼终。普京藤森加西亚罗哈斯庀隆基什内尔皆入此恶圈。此亦难忍自由大黄之苦，则民主蜜糖难疗集权宿疾之铁证。吾民爱民主者多爱自由者绝少，未来极易入此魔道。而毛党又当引为怀恋独夫之资矣。

### 朱学勤之贫极江南富夸塞北
朱学勤脱口曰：“经济南方供养政治北方。”此宋元以降南士之公论非一夫之私怨也。挤奶抽血千年而获南人不帝南人不相之待遇，无怨者殆非人哉！陈督怒胡高宗亦以抽血故。或曰新君出身内地，与沪上官商少利益共生。此言虽有一事之理，尚未道破大一统帝国难容地方超前发展之主因。大一统要
道，削繁就陋，去文归朴，宰富快贫，故西北之简陋携其破坏手段征服东南之文秀，几成国史通例。片面之地方进步，多为分裂之因，维持落后，维持一统，维持专制，三事常为一体。明天子之南库实导汪直徐海郑成功父子。满廷宁归台岛于红夷，不容一统金瓯留一海商残国，盖深明史理者。雍正锁国为康熙怀柔自然结局，亦以此理。怀柔以统战求一统，一统既成则安用怀柔为？此郑成功所以宁效风凰于天外，不作虎豹入笼中之明见也。今之马谢于此心有戚戚焉。

### 英司法之遗德
南美立宪早条件佳，而功业相反累失先机者，司法之奴性亦为一因。彼之法务以西班牙波旁朝奠基，皆用法式官僚等级制，十九世纪末激进党变本而加厉之。司法为宪政最后守护神，仰命于行政，则四维八德皆倾矣。南亚族多教杂冠全球，论者皆以必为巴尔干之继，竟以最大民主闻，高法之力持正论，罢骄狂之民粹领袖，只手摧紧急状态魔道，起沉舟于既没，生血肉于白骨，不为过誉。自是印之民主轻舟越险，无限春光，而拉美强人救星祸国无疆。足见真行自由者，虽小必大虽弱必强虽败必胜；信救星之免费午餐教徒以酒解酒，终不免零丁倒毙也。

### 割血肉以养虎者
钱宾四曰：国家本为精神产物。以功利犬儒待民者，无往而非叔季之世也。人之本能必自求其所缺者，求之不得即取代者，如缺钙幼童嗜白垩然。民族国家者，高级信仰衰变后代用之偶像崇拜，食血祭之莫洛克也。凡真信仰幸存之地，即立宪民主国家长君主国，莫洛克香火皆不盛。可危者，身入当代而首拒新政之畸儿，彼以自坏养己之旧神，莫洛克之欢颜不可一日无。斯托雷平之大俄，威廉君臣之大德，皆以通国血肉奉养之邪神也。及恶虎添血，食欲大长，欲下不能，终必噬主。夫天道无私，欺人者多以自欺终。设民族狂愚众者，多受自招之愚众裹挟，自投虎吻，孝钦义和拳即其显例。文宣自有生命，未可以驯服工具视之。

### 陶公之血统问题
陶公渊明，长沙公后人，即温太真诋为“溪狗”者。溪出山越八族，退聚穷山若台之山胞然。陶长沙于永嘉苍黄之际，以勤王功受元帝特达之知，负分陕之重，宜世家子酸其野人也。而陶公名若丘山，竟无人忆彼实非汉种。江东子弟入台者实多陶公之同类，与闽种携山胞血脉全同，何林医师顾此失彼哉？台之血统论纯系政治依附关系有以使之，政客以迷狂利己，自然科学家蹈此浑水何益？

### 扁政府稳健之德
民党俄化私军极尽苦心，以为子孙帝王万世之业也，而临事无功，尚不如西班牙军人，俄之军特垂死一博以报主恩也。此吾华人立宪千秋之大幸，而陈君水扁与有荣焉。彼能持之以静御以长算，力拒激进民运速行文人领军之议，大用唐飞汤曜明李杰而杯酒释彼兵权，安蓝将心而全力绿化中级军官，实老成谋国之至计也。彼深知绿色优势天然熏然下级官兵，蓝将多数全以人力为之，时间必为绿友，何操切之必要？战斗主力永在中层，取此而待老将自退，大事定矣。纵有蓝人暂居官邸，亦难逆绿潮以人口优势上侵之定命。是以04之惊变，彼能效东山谢傅之安也。吾文宣必以其为冒险家，不异告彼：龟步缓进者且不容，君等激进待屠可也，失计甚矣！陈之激进实在其经社行左政拉选票，民党之责是也。然此事吾媒体更不敢提矣。

### 未战先败之西班牙式战争
查理腓力朝，西班牙富强甲诸欧，佛兰德伦巴底沃地`海外领地四分之三入彼手，岁入多于西欧其他国家之和。然伐荷无功，布罗代尔谓之“未战先败之西式战争”。盖西之美洲运银船波兰运麦船五分之四为荷人有，王室开销军人粮饷皆赖荷银行家周转，本国工农两荒，一饭一衣仰食敌营而尚望胜。兵结八十年，西师老矣，英法乘其弊割其肉，西人一撅不振三百年，今尚坐食游客古董。腓力死不暝目，尚未知后世有粮油肉奶乞食于敌而以洗脚城制鞋厂之利轻言必胜者。

### 西门庆主义
西门庆与蒋太医争药市，蒋之技术优势大败于西之关系优势，此吾国“资本主义萌芽”之真相也，无怪未有引公民社会之功，先生败坏政风之恶，萌芽必出 x朝末，皆为干戈先兆。黄仁宇曰“勿以资本主义为几多人赚钱”，顾准曰“资本主义法权为先”，金玉之言也。余有长亲营商巴蜀，告余生财秘诀：“必与公安工商局长交好，此即西门庆主义当代版。噫！吾辈其将不免于汤火乎？

### 这个消灭那个，印刷机消灭大教堂
知识即力量，学统关政统。教权起于僧人垄断教育，虽王公多文盲，欲读书先削发。古登堡兴，世俗教育结穴于大学，僧院渐为闲人，无复中流砥柱之威，有教养市民举教权王权并摧之。“巴黎圣母院”大主教之叹，十九世纪陈言雨果后见之明也。今之宿儒，欲以网路传薪弟子，已无技术困难，官学病梅糜财虚养官人之弊可去，残障俊杰若霍金辈免废置，后勤管训之劳可省，必为未来种子。余将见“正来学堂”之匹敌星罗网上，官学零落如僧院，孔子苏格拉底授业询恂之风熏染列国，虽政事亦有电子希腊广场民主之意。近世大国必代议之说可废，然此亦非全美，群众政治本有自杀倾向，代议士之半贵族性缓冲激情，弥缝民主天然弱点，其功甚大，十九世纪为自由主义黄金期以此故，二十世纪多独夫亦由直接民主因素加重，魏玛即显例。e时代直接民主，不可不防“凯撒主义群众路线”（马克斯韦伯语）。

### 民主之贼臣民主之通货膨胀
立宪非民主等价物，民之不乐限权常与帝王等，而民主之民粹煽动家祸国与帝王贼臣类。此道易致工资通胀公用开支相竞直上，国本动摇，生独夫外敌侥幸之心，而民不悟生产未进增收如1960米饭双蒸法也，此即民德未醇，唯己能医。民党责阿扁经济左派，港商惧普选开吸毒财政，皆有实理，未可以垂死寡头咒语非之。实则威尼斯式寡头政体多节制远见，正大众所缺，最利工商，然亦最少感情凝聚力，战守皆不可持，唯长秘密外交收买佣兵，无不以奉财帛降强虏终，生财亦作嫁耳。专制能取威定霸，而一败必覆。最能消极守土，累仆累起如安泰提坦，百劫重生如火浴凤凰，其唯民主乎？虽劣质民粹民主亦有他政绝无之韧，最能常保民族血脉。余尚有何疑哉？
